---
title: I had a black dog; his name was depression - කළු බල්ලා සහ විශාදය
date: 2023-08-24 20:14 +0300
categories: [Blogging, ClinicalPsychology]
tags: [blog, Psychology, MentalHealth, Depression,CognitiveDIostrotion,ANTs,විශාදය]
author: Wasana Fernando
---

![Desktop View](assets/487722643.jpg)


<div style="display: flex; align-items: center;">
  <a href="https://www.linkedin.com/in/wasana-fernando-37870295/" target="_blank">
    <img src="https://media.licdn.com/dms/image/v2/D4D03AQGqmZMF-iRUqA/profile-displayphoto-shrink_200_200/B4DZZtGoXmGcAY-/0/1745587183368?e=1755734400&v=beta&t=vnDv5XHSj2TDWWcWCZklt1uhS4tbSnotW3C0_AVa1y0" alt="Wasana Fernando" width="50" height="50" style="border-radius: 50%; margin-right: 10px;">
  </a>
  <a href="https://www.linkedin.com/in/wasana-fernando-37870295/" target="_blank" style="font-weight: bold;">Wasana Fernando</a>
</div>




 **කළු බල්ලා සහ විශාදය**


මගේ ළග කළුපාට බල්ලෙක් හිටියා. එයාගේ නම විශාදය. ඒ කළු බල්ලා පෙනී සිටින හැම වෙලාවක ම මට මගේ ජීවිතයේ මහාලොකු හිස්බවක් සහ ඒ එක්ක ම එන්න එන්නම ජීවිතය මන්දගාමී වෙලා යනවා වගේ දැනෙන්න පටන්ගත්තා. කිසිම හේතුවක් හෝ අවස්ථාවක් නොමැතිව කොහේ හරි ඉදන් පෙනී ඉදලා, ඌ මාව පුදුමයට පත් කරා. ඒ විතරක් නෙවෙයි මේ කළු බල්ලා මගේ වයසට වඩා පෙනුමක් හැගීමක් ඇති කරවන්න පටන්ගත්තා. මුළු ලෝකය ම ජීවිතය විදිනබව පෙනෙන්න තියෙන කොට මට ඒ හැමදෙයක්ම පේන්න පටන් ගත්තේ කළු අඳුරු මේ කළු බල්ලා වගේ.

සාමාන්‍යයෙන් වෙනදාට විවිධ ක්‍රියාකාරකම් මට සතුටක් ගෙනල්ලා දුන්නට , එය එක්වර ම නැතිවෙලා ගියා. ඌ මගේ ආහාර රුචිය නැති කිරීමට පටන් ගත්තා, මගේ මතකය, අවධානය යොමු කිරීමේ හැකියාව හපලා කාලා ටික ටික විනාශ කරන්න පටන් ගත්තා. ඒ විතරක් නෙවෙයි හැමවෙලේ ම මගේ කකුලෙන් අදිනවා වගේ දැණුන නිසා ඕනෑම දෙයක් කිරීමට හෝ ඕනෑම තැනකට යාමට ලොකු බලයක් අධි මානුෂික ශක්තියක් යොදන්න ඕනා වුණා. මොකක් හරි සමාජ අවස්ථාවකට, උත්සවයකට, යාලුවෝ හම්බවෙන්න යන්න ආත්ම විශ්වාසයක් කැමැත්තක් හිතෙනකොටත් ඌට ඒකේ ඉව දැනෙන්න පටන් ගත්තා. මගේ ලොකු ම බය වුණේ උගෙන් ගැලවීමට ක්‍රමයක් හොයාගන්නේ කොහොමද කියන එක. මිනිස්සු මාව එක එක මිනුම් වලින් මනින්න පටන් ගත්තා, කළු බල්ලා නිසා කරදරෙන් ඉන්න මට මේ දේවල් ගැන හිතනකොට තවත් කණගාටුවට පත්වුණා. ඒ නිසා ම මම ඌව කාටවත් නොපෙනෙන්න වසන් කරන්න ලොකු වෙහෙසක් දැරුවා. මගේ හැගීම් ඉතා ධනාත්මකයි "මම හොදින්" කියලා මූනිච්චාවට පෙන්වීමට උත්සහය කිරීම ඉතාම වෙහෙසකාරී වුණා. ඌ මට ධනාත්මක නැති දේවල් සිතන්නටත් නිතර ම කියවන්නටත් දත් විරිස්සලා ගොරවලා බල කරවන්න ගත්තා. ඌ මාව තරහා ගස්සන්න වගේ ම අනෙක් අය එක්ක ඉන්න එකත් මට අපහසු කරා. ඌ මගේ ආදරය සහ ලිංගිකත්වය කියන දේත් උදුරා ගත්තා. ඌ ඉතාමත් පීඩාකාරී සැරින් සැරේට මතුවන ධනාත්මක නැති දේවල් මතකයට නගමින් මාව උදේට අවදි කළා මිසක වෙන කිසි දෙයකට කැමැත්තක් පෙන්නුවේ නෑ. මම කොයිතරම් වෙහෙසකින් පීඩනයකින් ඉන්නෙ කියලා මතක් කර දෙමින් හැම අලුත් දවසක් ම එක වගේ වෙහෙසකර දවසක් කළා.

ඔයාලගේ ජිවීතේත් මේ වගේ කළු අදුරු බල්ලෙක් ඉදීම ඔබේ සතුට තව තවත් නැති කරලා දුකට පත් කරනවා විතරයි.

කාලයත් එක්ක දවසින් දවස ගත වෙනකොට කළු බල්ලාත් ටික ටික ලොකුවෙන්න වගේ ම මගේ ළගින් හෙලවෙන්නෙ නැතිව ම යන්න පටන් ගත්තා. ඌට දුවන්න හැකි තරම් දේවල් වලින් විසිකරලා මම ගැහුවාත් ගොඩක් වෙලාවට වුණේ ඌ මගේ ඇගට පැනලා මාව යට කර ගත්ත එක විතරයි. ඌ එක්ක සටන් කරනවාට වඩා උගේ බරට යටවෙලා ඉන්න එක ගොඩාක් මහන්සිවෙලා ඉන්න මට ගොඩක් ලේසි වුණා. ඒ නිසා මොනාහරි බෙහෙතක් අරන් ඇගපතේ අමාරුව යවාගන්න හරි පොඩ්ඩක් පුළුවන් වුණාට ඇත්තට ම කළු බල්ලාගේ ගැළවෙන්න මට ලේසි වුණේ නෑ. කාලයත් එක්ක මම හැමදේකින් ම හැම කෙනෙක්ගෙන් ම ඈත්වුණා. අවසානයේ මේ අදුරු කළු බල්ලා කොහොමහරි මගේ ඇග සම්පූර්ණයෙන් ම යට කරගෙන මට හෙල්ලෙන්නවත් බැරි බරකින් මාව වැළද ගත්තා. අතපය හොල්ල ගන්නවත් බැරුව වේදනාවෙන් පාළුවෙන් එකතැන හිරවෙලා ඉන්න කොට මෙහෙම ඉන්න එකේ තේරුම මොකක්ද කියලා මට හිතෙන්න ගත්තා.

හොදවෙලාවට ඒ වෙලාවේම කෙනෙක් ඒ ළගින් ගියා. ඔහු මට උදව්වට ආවා. මේක තමා යන්නතම් උගෙන් ගැළවෙන්න මට උදව්වක් කාගෙන් හරි ලැබුණ මුල්ම වතාව. ඒක මගේ ජිවිතයේ ලොකු දෙයක් වුණා. ඔහු මට උදව් කලා ගොඩක් දේවල් කියලා දුන්නා. මම කවුද යන්න අවබෝද කර ගන්න වගේ ම මේ වගේ කළු බල්ලන් මිලියන ගනන් මිනිසුන්ට කරදර කරනවා කියලා පෙන්නලා දුන්නා. ඒ නිසා ඌව එලවලා දන්න හැමෝට ම් අයිතියක් තියෙනවා. ඒ වගේ ම උගෙන් බෙරෙන්න කිසිම විස්මය ජනක බෙහෙතක් හෝ මැජික් එකක් නැතිබව මට තේරුම් ගියා. පොඩ්ඩක් ඒවයෙන් උදව්වක් වුණාට තව ක්‍රම ගොඩක එකතුවකින් හිතනවාට ව්ඩා ඉක්මණට කළු තඩි බල්ලගෙන් ගැළවෙන්න පුළුවන් කියලා ඉගෙන් ගත්තා.

ඒ වගේ ම ඔයාගේ ඇත්තම ප්‍රශ්නය ළග ම හිතවත් කෙනෙක් එක්ක විස්වාසවන්ත කෙනෙක් එක්ක බෙදා ගැනීම ඔයාට උගෙන් ගැළවීමට ඉක්මන් උදව්වක් ලබා ගන්න හේතු වෙනවා කියලා. වැදගත් ම දේ මේ තඩි කළු බල්ලාට බය නොවීමට වගේ ම පන්න දාන්න ඔයාගෙම ක්‍රමයක් හොයා ගන්න එක. ගොඩාක් පීඩනයෙන් ඉන්න එක උගේ බිරිල්ල තව වැඩි කරන්න ගන්නවා. ඒ නිසා ම ඔයාගේ මනස සන්සුන් කරගෙන පීඩනය කළමනාකරණය කරගන්න ක්‍රමයක් හොයා ගන්න එක වැදගත්. ඒ වගේ ම වැඩිය සද්ද නැතිව ඇවිදීම, දුවලා පැනලා ඇග වෙහෙසලා ව්‍යායාම වගේ දෙයක් කරන්න ගන්න එක, පොඩි වගේ ම තරමක් ලොකු විශාදය කියන කළු බලාගේන් බේරිලා ඉන්න, ගැළවෙන්න උදව් කරනවා. ඒ වගේ ම කළු බල්ලා ම නැත්ත තව ඒ වගේ අදුරු සෙවනැලි විවිධ ස්වරූපයෙන් එන එක වලක්වන්න මගේ සිතිවිලි, හැගීම් වල වෙනස්කම් මනින්න ඒවා අදුරගන්න සටහන් පොතක් පවත්වා ගැනීම වගේ කරන එක වටිනවා. ඒ වගේ ම් ඔයාට් දව්සේ හැමදාම ස්තූතියි වෙන්න පුළුවන් සතුටු වෙන්න පුළුවන් කාරණා ගැන සටහනක් හැමදාම ලියන්න පුළුවන්නම් මේ වගේ අදුරු කළු හෙවනැල්ලකටවත් ඔයාව යට කරන් බය කරන් ඉන්න ඉඩක් නෑ. ඒ වගේ ම මතක තියාගන්න ඕන වැදගත්ම දේ අසරණවෙලා, අබ්බගාතවෙලා, අතරමංවෙලා, අහිංසකයි වගේ කොයි ස්වරූපයකින් ආවත් නැවත කිසිදිනෙක උදව්කරන්න ගිහින් මම නැවත කළු බල්ලෙකු සමග අතරමං නොවී මේ දේවල් ක්‍රමානුකූලව කරගෙන ඉස්සරහට යන එක.

කළුබල්ලා නරක වුණත් ජිවිතේ එකවරක් හරි ඌ මාව යටපත් කරගෙන අත්දැකීමක් ඉගෙනගත්තා නම් එය ඊළග වතාවේ ළග කර නොගන්නේ කොහොමද කියලා මට ම පාඩමක් ඉගෙනගන්න තේරුම් ගන්න අවස්ථවක් කියන්න පුළුවන්. මොකද ඌට යටවෙලා ගෙවපු හුද්කලා පීඩාකාරී ජීවිතය තුළ මට මාව ම දකින්න, මගේ ගැන නැවත තක්සේරු කර බලන්න, වෙන්ස්විය යුතු, වෙනස් කළ යුතු, උගෙන් ගැළවී ඉන්න කරන්න ඕනා මොනවාද කියලා ඉතා ම හොදට පෙන්නලා දුන්නා. එකෙන් මට කරදරයක් වුණාට උගෙන් පලා යනවාට වඩා එයට මුහුණදීලා ඉස්සරහට යන එක හොදයි කියලා අවබෝද වුණා.

කළු බල්ලා සැමවිටම මගේ ජීවිතයේ කොටසක් විය හැකි අතර, කිසි විටෙකත් ඌ කලින් හිටියා වගේ තඩි ගොරහැඩි බල්ලෙක් නොවෙනු ඇත. මොකද ඌව පුහුණු කරණ හැටි දැන් මට ඉතා හොදට අවබෝද වෙලා තියෙන නිසා. දැන් ඒ ගැන මට හොද දැනුම් තේරුම් තියෙනවා. මේ ගැන දැනුම, ඉවසීම, විනය සහ සතුට ගෙනදෙන දේවල් තුළින් මට වගේ ම භයානක පීඩාකාරී කළු බල්ලා දන්වැලක් දාපු මෙල්ල කරගන්න පුළුවන් හීලෑ පරණ මිත්‍රයෙක් වගේ දකින්න පුළුවන්.

ඒත්

ආයේ කවදාම හරි පරණ හීලෑ නැති කළු බල්ලා ඔබව යටත් කරගන්න එනවා වගේ හිතුනොත් දැන්ණුනොත් ඌ ඔයාව යට කරගන්න ඉඩ ඇරලා නිහඩව ඉන්නේ නැතිව දෙපාරක් නොහිතා උදව් ඉල්ලන්න අමතක කරන්නත් එපා...


ලොව පුරා මිලියන ගණනක් මිනිසුන් විශාදය තත්ත්වයෙන් පෙළෙනවා. පර්යේෂණ සොයාගැනීම්වලට අනුව ශ්‍රී ලංකාවේ ජනගහනයෙන් 19.4%ක් විෂාදයෙන් පෙළෙනවා. ගෝලීය සෞඛ්‍ය දත්ත හුවමාරුවට අනුව, මිලියන 251-310 ක ජනතාවක් ගෝලීය වශයෙන් මානසික අවපීඩනයෙන් පෙළෙන බව ගණන් බලා ඇත. ලෝක සෞඛ්‍ය සංවිධානය ඇස්තමේන්තු කරන්නේ ලොව පුරා වැඩිහිටියන්ගෙන් 5% ක් පමණ මානසික අවපීඩනයෙන් පෙළෙන අතර පිරිමින්ට වඩා කාන්තාවන් වැඩි ප්‍රමාණයක් පීඩාවට පත්ව ඇති බවයි.

මෙම පුද්ගලයන්ගෙන් බොහෝ දෙනෙක් සහ ඔවුන්ගේ පවුල් ඔවුන්ගේ අරගල ගැන කතා කිරීමට බිය වන අතර උපකාර සඳහා යා යුත්තේ කා ළගට ද කොතැනටදැයි නොදනිති.

කෙසේ වෙතත්, විශාදය බොහෝ දුරට වළක්වා ගත හැකි සහ ප්රතිකාර කළ හැකි තත්ත්වයක්. විශාදය බව හඳුනා ගැනීම සහ උපකාර පැතීම පහු නොකිරීම කළ යුතු පළමු සහ වඩාත්ම වැදගත් තීරණය වන්නේ ඒ නිසාය.

ඉහතින් "සිංහලයට පරිවර්තනය" කළ කාලෙකට කලින් මැතිව් ජොන්ස්ටන් විසින් WHO එක්ක මානසික සෞඛ්‍ය දිනය මුල් කරගෙන ඉංගීසි බසින් රචිත "විශාදයේ කළු බල්ලා" ජය ගැනීමේ කතාව ඔබ අප හැමගේ මතකයේ තබා ගැනීම යහපත් වේ.
