---
title: The Psychology Behind "Boogeyman" Movie 
date: 2023-09-05 20:14 +0300
categories: [Blogging, PsychologyAcademia, PsychologicalMovies]
tags: [blog, Psychology, MentalHealth, MentalHelathDisorders, Movies]
author: Wasana Fernando
---

![Desktop View](assets/bm.jpg)


<div style="display: flex; align-items: center;">
  <a href="https://www.linkedin.com/in/wasana-fernando-37870295/" target="_blank">
    <img src="https://media.licdn.com/dms/image/v2/D5603AQGNxrYyaj4sKQ/profile-displayphoto-shrink_100_100/profile-displayphoto-shrink_100_100/0/1675773096993?e=1750896000&v=beta&t=QMxNWDG-LjlabMxd6Kkszb2B0yh0u9aE-RMgKn9Qr3U" alt="Wasana Fernando" width="50" height="50" style="border-radius: 50%; margin-right: 10px;">
  </a>
  <a href="https://www.linkedin.com/in/wasana-fernando-37870295/" target="_blank" style="font-weight: bold;">Wasana Fernando</a>
</div>




**The Psychology Behind "Boogeyman" Movie (2023)**

"Boogeyman" යනුවෙන් හඳුන්වන්නේ ඇතැම් රටවල ඇතැම් සංස්කෘතීන්වල සිටිනවා යැයි විශ්වාස කරන මිත්‍යා ජීවියෙක් ලෙස හඳුනාගන්නට පුළුවන් වේ. මෙම ජීවියා Bogeyman, bogieman සහ boogie man යනාදි වශයෙන් විවිධ නම් වලින් හඳුන්වනු ලබන අතර මෙම මනඃකල්පිත සත්ත්වයා සඳහා නිශ්චිත පෙනුමක් නොමැත. මෙම බුගීමෑන් පිළිබඳ සංකල්පය එකම රටක හා එකම සංස්කෘතියක මිනිසුන් තුළ ද එකිනෙකට වෙනස් ස්වරූපයක් ගනු ලබයි.

මෙක්සිකෝවේ (La Llorona) ලෙලෝර්න්, චෙක් ජනරජයේ (Vodnic) වොඩ්නික්, ඕස්ට්‍රේලියාවේ (Yara ma yha who) දකුණු ඇමරිකාවේ එල්කොකෝ (El Coco) ලෙස ද ජපානයේ නමහජ් (Namhage) ලෙස ද දකුණු අප්‍රිකානුවන් ටොකොලොෂි (Tekoloshe) වැනි විවිධ නම් වලින් මෙම මනඃකල්පිත සත්ත්වයා හඳුන්වනු ලබන අතර ශ්‍රී ලංකාවේ ද බිල්ලා, ගෝනිබිල්ලා වැනි අන්වර්ථ නාමයන්ගෙන් හදුන්වනු ලබයි.

සාමාන්‍ය දෙමාපියන් තම දරුවන් වැරදි ලෙස, තමන්ට අවනත නොවන පරිදි හැසිරෙන විට, ආහාර කැවීමට, වැරදි චර්‍යාවන්ගෙන් මුදවා ගැනීමට, දරුවා දෙමාපියන්ට හෝ රැකබලා ගන්නා පුද්ගලයාට අවනත කර ගැනීම වැනි අවස්ථා වලදී මෙය භාවිතා කරන ආකාරය දැකිය හැකි වේ. බොහෝවිට දෙමාපියන් මෙය දරුවන් තුළ බිය ඇති කර අදාළ පුරුද්දෙන් හෝ චර්‍යාවෙන් මුද්වා ගැනීම සඳහා උපායක් ලෙස භාවිතා කරයි. එමෙන් ම බොහෝවිට රෞද්‍ර පෙනුමක් හෝ සුදු ඇදුමක් ඇදගත් අවතාරයක ස්වරූපයකින් හෝ විකෘති පෙනුමකින් යුතු මනඃකල්පිත සත්ත්ව රූපයකින් යුත් අයෙක් ලෙස මෙම බූගීමෑන් අර්ථකථනය කරේ.

මෙලෙස නිශ්චිත සත්ත්වයෙක් හෝ රූපයක් සැබෑවට ම නැති වුණත් ඇතැම් දරුවන් තමන්ට ම ආවේණික සංකල්ප ඇසුරෙන් බුගීමෑන් කෙනෙක් පිළිබඳව සංකල්පයක්, විශ්වාසයක් ගොඩනඟා ගනු ලබයි. මෙම තත්ත්වය, දරුවන් කුඩා කාලයේදී දෙමාපියන්ට අවශ්‍ය පරිදි ඔවුන් අවනත කරගැනීමට උදව්වක් ලෙස පෙනුණද පසුකාලීනව දරුවන් විසින් ම තම අවට ලෝකය අවබෝධ කර ගැනීමට උත්සහ කරනවිට බොහෝවිට අනියත බියකින්, කාංසාවකින්, අවිනිශ්චිත බවකින් යුතු ස්වාභාවයක් පෙන්නුම් කරයි. මේ නිසා බොහෝමයක් අහිතකර තත්ත්වයන් කුඩා අවධියේදී මෙන් ම ඇතැම්විට පසුකාලීනව ද දක්නට ලැබේ.

i. බය සහ කාංසාව: බුගීමෑන් කෙරෙහි ඇති විශ්වාසය දරුවන් තුළ බිය සහ කාංසාව ඇති කළ හැකිය, විශේෂයෙන් නින්දට යන විට හෝ අඳුරු අවකාශයේ, ඔවුන්ට විවේක ගැනීමට හෝ සාමකාමීව නිදා ගැනීමට අපහසු වේ. ඇද යට, වසා ඇති කාමරයකට තනිව යාමට, වසා ඇති අල්මාරියක් විවෘත කිරීමට, තනිව නිදා ගැනීමට, තනිව වැසිකිලියට යාමට පවා දැඩි බියක් පෙන්නුම් කෙරේ.

ii. නින්ද සඳහා බාධා ඇතිවීම: බුගීමැන් ට ඇති බිය දරුවාගේ සමස්ත යහපැවැත්මට බලපෑම් කළ හැකි නපුරු සිහින, රාත්‍රීයට දහඩිය දැමිම හෝ නින්ද නොයාම වැනි බාධා ඇති කරයි.

iii. මනඃකල්පිතයන් සිතීම සහ මනඃකල්පිතයන්ට පමණට වඩා ප්‍රතිචාර දැක්වීම: බුගීමෑන් සංකල්පය හේතුවෙන් පමණට වඩා සිතීම හේතුවෙන් මනඃකල්පිත උත්තේජනයන් ඇති කළ හැකි අතර, ළමයින්ට රාක්ෂයන් සහ අවතාරයන් සැබැවට ම නැතිවුණත් සිටිනවා යන සිතිවිලි, රූප ඇතිවීමට පවා හේතුවිය හැකිය.

iv. විශ්වාස පිළිබඳව ගැටලු ඇතිවීම: බුගීමෑන් ගැන දරුවන්ට නොනවත්වාම පැවසීමෙන් ඔවුන් බිය වද්දන වැඩිහිටියන් කෙරෙහි විශ්වාසය පළුදු විය හැක.

v. ළමා සංවර්ධන සඳහා බලපෑම: බුගීමෑන් පිළිබඳ අදහසට දිගු කලක් නිරාවරණය වීමෙන් නිෂේධාත්මක චින්තන රටා සහ ඕනෑවට වඩා සුපරීක්ෂාකාරී චර්‍යාවන් සහ චින්තන රටාවන් වර්ධනය විය හැකි අතර මෙය දරුවාගේ, මනෝ-සමාජීය වර්ධනයට බාධාවක් විය හැකිය.

මෙම ඍණාත්මක තත්ත්වයට පත්වීම වැළැක්වීම සඳහා මෙවැනි ක්‍රම භාවිතයෙන් ඉවත්වීමට වග බලා ගත යුතු අතර මෙවැනි තත්ත්වයන්ට මුහුණදෙන දරුවන් තුළ මෙම තත්ත්වය අවම කිරීම සඳහා, දෙමාපියන් සහ රැකබලා ගන්නන් ඒ සඳහා ක්‍රියාත්මක විය යුතුය. එනම්, දරුවන් සඳහා ආරක්ෂිත වටපිටාවක් ඇති බව පෙන්වමින් ඔවුන්ට නින්දට යාමේ පුරුද්දක් ඇති කළ යුතුය, සහ දරුවන්ට මනඃකල්පිතයන් සහ යථාර්ථය අතර වෙනස හඳුනා ගැනීමට උපකාර කළ යුතුය. ඉතාමත් මිත්‍රශීලී, විශ්වාසනීය අයුරින් ඔවුන්ගේ අනියත බිය පිළිබඳව සාකච්ඡා කරමින්, එවැන්නක් නැතිබවට විශ්වාසය ගොඩනැගෙන පරිදි කටයුතු කිරීමෙන් මෙවැනි දෑ පිළිබඳව ඇති බිය දුරු කර ඔවුන්ගේ චිත්ත්වේගාත්මක, සමාජීය, චර්‍යාමය සහ මානසික යහපැවැත්ම කෙරෙහි ඇති බලපෑම අඩු කර ගත හැකිය.